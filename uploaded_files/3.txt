I «Heime» av Synne Vo handlar det om den staden ein kjem frå, ein plass der alle kjenner kvarandre og der ein har vakse opp. Dette er ein viktig del av identiteten. Teksten er ein song med eit enkelt språk og gjentaking av at dette alltid vil vere heime. Den viser at heimstaden påverkar kven du er, at minna frå barndommen er ein del av deg.

I «Jeg er et rekkehus» av Linn Skåber er mennesket samanlikna med eit hus. Kvar etasje og kvart rom har si meining. Nokre rom er fylte med gamle minner, andre med framtidstankar og kjensler. Dette er ein metafor som gjer at vi ser mennesket som noko samansett. På denne måten fortel teksten at vi alle ber med oss forskjellige opplevingar og draumar inni oss.

Begge tekstane tek for seg temaet identitet og minne. I «Heime» er staden sentral, medan i «Jeg er et rekkehus» er det heller dei indre romma som tel mest. Likevel viser begge at fortida pregar framtida, og at ein ikkje kan kome unna den ein er forma til å bli. Virkemidlene er ulike: «Heime» er direkte og nesten muntleg, medan «Jeg er et rekkehus» er metaforisk.

Alt i alt handlar begge om å forstå seg sjølv og kvar ein høyrer til. Begge syner at vi ikkje kan skilje oss frå opphavet vårt, anten det no er ein fysisk stad eller alle minna og kjenslene vi har inni oss. Dermed gjer tekstane oss bevisste på at identitet er noko samansett, og at vi ber med oss heimen uansett kvar vi er.

Kjelder:

Skåber, Linn (2018). Til ungdommen. Pitch forlag.
Vo, Synne (2022). «Heime», https://genius.com/Synne-vo-heime-lyrics