For mange norske ungdommer har sosiale medier blitt et naturlig sted å uttrykke seg selv. De har tilgang til informasjon, inspirasjon og fellesskap som tidligere generasjoner ikke kunne drømme om. Plattformene gir også muligheter til å diskutere politiske og sosiale temaer, noe som kan styrke demokratiforståelsen blant unge.

Samtidig kan sosiale medier forsterke et skille mellom dem som har et aktivt sosialt liv på nett, og dem som føler seg ekskludert. Noen unge opplever at de ikke passer inn i det glansbildet som ofte presenteres, og kan dermed utvikle følelser av ensomhet og utenforskap.

En annen utfordring er at språket på sosiale medier ofte er kjapt, muntlig og preget av forkortelser. Dette kan ha innvirkning på hvordan ungdom utrykker seg skriftlig i mer formelle sammenhenger. Å skille mellom situasjonstilpasset språkbruk på nett og formell skriving i skolearbeid, er en ferdighet dagens ungdom må utvikle.

Til tross for disse utfordringene, kan sosiale medier åpne dører for nye vennskap, læringsmuligheter og kulturell innsikt. Ved å være bevisst på sin egen bruk, og ved å forstå mekanismene bak algoritmer og innhold, kan ungdom i Norge dra nytte av teknologien uten å la seg styre fullstendig av den.