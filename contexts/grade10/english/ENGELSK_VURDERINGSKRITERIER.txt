Kompetansemål og vurdering 10. trinn
Kompetansemål etter 10. trinn
Mål for opplæringen er at eleven skal kunne
 bruke varierte strategier i språklæring, tekstskaping og kommunikasjon
 bruke ulike digitale ressurser og andre hjelpemidler i språklæring,
tekstskaping og samhandling
 bruke sentrale mønstre for uttale i kommunikasjon
 lytte til og forstå ord og uttrykk i varianter av engelsk
 uttrykke seg med flyt og sammenheng med et variert ordforråd og
idiomatiske uttrykk tilpasset formål, mottaker og situasjon
 stille spørsmål og følge opp innspill i samtaler om ulike emner tilpasset
ulike formål, mottakere og situasjoner
 utforske og beskrive noen språklige likheter og ulikheter mellom
engelsk og andre språk eleven kjenner til, og bruke dette i egen
språklæring
 bruke kunnskap om ordklasser og setningsstruktur i arbeid med egne
muntlige og skriftlige tekster
 følge regler for rettskriving, ordbøying, setningsstruktur og tekststruktur
 lese, diskutere og videreformidle innhold fra ulike typer tekster,
inkludert selvvalgte tekster
 lese, tolke og reflektere over engelskspråklig skjønnlitteratur, inkludert
ungdomslitteratur
 lese sakprosatekster og vurdere hvor pålitelige kildene er
 bruke kilder på en kritisk og etterrettelig måte
 skrive formelle og uformelle tekster, inkludert sammensatte, med
struktur og sammenheng som beskriver, forteller og reflekterer
tilpasset formål, mottaker og situasjon
 bearbeide egne tekster ut fra tilbakemeldinger og kunnskap om språk
 beskrive og reflektere over rollen engelsk har i Norge og i verden
 utforske og reflektere over situasjonen til urfolk i den engelskspråklige
verden og i Norge
 utforske og beskrive levemåter, tenkesett, kommunikasjonsmønstre og
mangfold i den engelskspråklige verden
 utforske og videreformidle innhold i engelskspråklige kulturelle
uttrykksformer fra ulike medier knyttet til egne interesser
Underveisvurdering
Underveisvurderingen skal bidra til å fremme læring og til å utvikle
kompetanse i faget. Elevene viser og utvikler kompetanse i engelsk på 8., 9.
og 10. trinn når de kommuniserer med struktur og sammenheng muntlig og
Læreplan i engelsk Læreplankode: ENG01-04
Side 9 av 13
skriftlig, tilpasset ulike situasjoner og mottakere. Videre viser og utvikler de
kompetanse når de skaper ulike typer tekster der informasjon fra kilder er
innlemmet på en etterrettelig måte.
Læreren skal legge til rette for elevmedvirkning og stimulere til lærelyst
gjennom å ta i bruk varierte strategier og læringsressurser for å utvikle
elevenes leseferdigheter og muntlige og skriftlige ferdigheter. Elevene skal få
oppleve at det å prøve seg fram alene og sammen med andre er en del av det
å lære et språk. Læreren og elevene skal være i dialog om elevenes utvikling i
engelsk. Med utgangspunkt i kompetansen elevene viser, skal de få mulighet
til å sette ord på hva de opplever at de får til, og reflektere over egen faglig
utvikling. Læreren skal gi veiledning om videre læring og tilpasse opplæringen
slik at elevene kan bruke veiledningen for å utvikle leseferdigheter,
skriveferdigheter og muntlige og digitale ferdigheter i faget.
Standpunktvurdering
Standpunktkarakteren skal være uttrykk for den samlede kompetansen eleven
har i engelsk ved avslutningen av opplæringen etter 10. trinn. Læreren skal
planlegge og legge til rette for at elevene får vist kompetansen sin på varierte
måter som inkluderer forståelse, refleksjon og kritisk tenkning, i ulike
sammenhenger. Læreren skal sette én standpunktkarakter i engelsk basert på
elevens samlede kompetanse i faget.