«Heime» av Synne Vo tek for seg kva ein heimstad betyr for eit menneske. Teksten er bygd opp som ein song, med gjentaking som forsterkar bodskapen om at barndomsstaden er rotfesta i identiteten. Her kjem det tydeleg fram at sjølv om ein reiser bort, vil ein alltid kunne vende attende – i minnet om ikkje anna. Minna er knytte til konkrete bilete: slitne sko, folk ein kjenner, og den eine bussen som går. Dette skapar ein autentisk og nær stemning.

«Jeg er et rekkehus» av Linn Skåber nyttar ein utvida metafor. Ho lar hovudpersonen representere eit hus med fleire rom. Kvar etasje og rom symboliserer forskjellige delar av menneskelivet: Loftsrommet med framtidsutsikt, kjellaren med nye kjensler og spenning, og midtrommet – kvardagen. Å bruke eit hus som metafor for eit menneske gjer det enklare å sjå at identitet er samansett av mange lag og tidsepokar i livet.

Tematisk er begge tekstane opptekne av at identiteten vår er tett knytt til fortida. «Heime» legg vekt på den fysiske staden og relasjonane der, medan «Jeg er et rekkehus» fokuserer på det indre landskapet. Likevel står bodskapen om at ein ikkje kan bryte heilt med røtene sine, igjen i begge. I «Heime» er det den konkrete heimstaden, i «Jeg er et rekkehus» er det alle minna og følelsane inni huset (mennesket).

Språkleg ser vi at «Heime» er direkte, med tydelege bilete frå ein kvardagsleg heimstad. I «Jeg er et rekkehus» er språket meir poetisk og open for tolking. Begge nyttar verkemiddel som forsterkar temaet: «Heime» med gjentaking og personlege bilete, «Jeg er et rekkehus» med den gjennomførte metaforen. Slik blir poenget klart: Heim og identitet er to sider av same sak.

Kjelder:

Skåber, Linn (2018). Til ungdommen. Pitch forlag.
Vo, Synne (2022). «Heime», https://genius.com/Synne-vo-heime-lyrics