I både «Heime» av Synne Vo og «Jeg er et rekkehus» av Linn Skåber ser vi korleis teksten tek opp temaet identitet og tilhøyrsle. I «Heime» finn vi ein tydeleg tilknyting til barndomsstaden. Teksten understrekar at sjølv om ein reiser vekk, vil ein alltid bere med seg staden ein kjem frå. Dette blir formidla gjennom bilete av sko som er slitt ut og kjende svingar i eit lite lokalsamfunn der alle kjenner kvarandre. Det er ein songtekst som bruker gjentaking og eit munnleg preg, noko som gjer bodskapen lett tilgjengeleg.

I «Jeg er et rekkehus» bruker Skåber ein utvida metafor: hovudpersonen er eit hus med ulike rom. Kvar del av huset representerer aspekter ved livet: loftet der ein kan sjå utover og drøyme om framtida, kjellaren der nye kjensler bryt fram, og hovudrommet i midten som er kvardagen og ungdomen. Metaforen gjer det lett å forstå korleis mennesket består av mange lag av minne, kjensler og forventningar.

Tematisk er desse to tekstane ganske like. Begge dreier seg om at det vi har opplevd, det vi kjem frå, og det vi har inni oss, er med på å forme kven vi er. I «Heime» er det den ytre staden – barndomsheimen, bygda – som står i fokus, medan i «Jeg er et rekkehus» er det det indre landskapet som får stå fram gjennom huset som symbol. Begge tekstar legg vekt på at ein ikkje kan riste av seg fortida. Ho vil alltid vere med oss, anten i form av ein fysisk heim, eller i form av romma inni oss.

Ved å nytte ulike verkemiddel – songtekst og gjentaking i «Heime» og metaforar og symbolikk i «Jeg er et rekkehus» – får forfattarane fram kor viktig tilhøyrsle, minne og identitet er. Dette gjer at tekstane komplimenterer kvarandre og inviterer oss til å tenkje over kva som eigentleg er «heime» for oss.

Kjelder:

Skåber, Linn (2018). Til ungdommen. Pitch forlag.
Vo, Synne (2022). «Heime», https://genius.com/Synne-vo-heime-lyrics (Henta 29.01.2024)