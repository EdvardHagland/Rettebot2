«Heime» av Synne Vo fortel om ein plass der tida går sakte og alle kjenner alle. Teksten framstiller barndomsheimen som noko fast, ein stad ein alltid kan kome tilbake til. Den bruker enkle ord, gjentaking og har ei nostalgisk stemning. Songen viser at sjølv om ein flyttar, vil heimstaden alltid vere ein del av deg.

«Jeg er et rekkehus» av Linn Skåber er meir indre og symbolsk. Her er mennesket som eit rekkehus, der kvar del av huset står for noko forskjellig. Loftet er framtida og utsikta, kjellaren nye, varme kjensler, og i midten kvardagen og alt det vanlege. Dette viser at personen er sett saman av mange rom, mange minne og mange sider. Metaforen gjer teksten spennande.

Temaet i begge tekstane er at oppvekst og minner formar oss. «Heime» seier at staden du kjem frå, pregar deg. «Jeg er et rekkehus» seier at alt du har inni deg av minne og kjensler formar deg. Begge tekstar handlar om identitet, og begge viser at det gamle, det du har bak deg, ikkje forsvinn.

Som verkemiddel har «Heime» eit rytmisk språk, nesten som ein song, med gjentaking. «Jeg er et rekkehus» brukar metaforar og symbol for å skape meining. Begge metodane får fram poenget sitt. Difor kan vi seie at sjølv om tekstane er ulike, handlar dei om det same: Kva som er «heime» inni oss, og korleis vi alltid ber med oss røtene våre.

Kjelder:

Skåber, Linn (2018). Til ungdommen. Pitch forlag.
Vo, Synne (2022). «Heime». Henta frå https://genius.com/Synne-vo-heime-lyrics (29.01.2024)