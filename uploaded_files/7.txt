Begge tekstane «Heime» og «Jeg er et rekkehus» har til felles at dei snakkar om identitet knytt til ein stad eller eit indre rom. «Heime» seier at staden der ein veks opp alltid vil vere heime, uansett om ein flytter bort. Det er mange minne der, slitte sko, folk ein kjenner, og ein dør som står open. Språket er enkelt og direkte.

I «Jeg er et rekkehus» er det meir innvikla. Her blir mennesket samanlikna med eit hus, med mange rom. På loftet er det utsikt og ein kan tenke på framtida. I kjellaren er det nytt og spennande, kanskje forelsking. I midten er dagleglivet. Dette er ein metafor. Teksten seier at vi er sett saman av mange delar. Gamle bilete og minner ligg som kofferter i krokane. Dette viser at vi ber med oss alt frå oppveksten inni oss, ikkje berre i ein bestemt stad.

Likheita er at begge tekstar handlar om å vere forma av barndom, av minner og opplevingar. Forskjellen er at «Heime» legg vekt på den konkrete staden, medan «Jeg er et rekkehus» legg vekt på den indre opplevinga. Men begge fortel at det som var, alltid vil vere ein del av kven du er.

Som verkemiddel har vi i «Heime» gjentaking og eit refrengpreg. I «Jeg er et rekkehus» har vi ein gjennomført metafor som gjer teksten meir poetisk. Begge handlar likevel om det same temaet: Identitet, røter og korleis vi ser på oss sjølve. Det er desse elementa som gjer at tekstane kan samanliknast, sjølv om dei uttrykker seg på ulike måtar.

Kjelder:

Skåber, Linn (2018). Til ungdommen. Pitch forlag.
Vo, Synne (2022). «Heime», https://genius.com/Synne-vo-heime-lyrics (Henta 29.01.2024)