I «Heime» av Synne Vo ser vi ein person som syng om å komme frå ein liten plass der bussen berre går ein gong om dagen. Det er ein trygg stad, men òg litt innestengt. Likevel, uansett kor langt personen reiser, vil det alltid vere heime. Opphavsstaden formar mennesket.

I «Jeg er et rekkehus» av Linn Skåber handlar det om å vere eit menneske med fleire lag. Hovudpersonen er som eit hus i ein rekke. Alle lika på utsida, men inni er dei ulike. Loftet er ein stad å sjå utover og drøyme, kjellaren gøymer ei ny spenning, midten er der kvardagen er. Slik ser vi korleis huset står som metafor for menneskesinnet.

Begge tekstane skildrar korleis opphav, minne og erfaringar er viktige for identiteten. «Heime» bruker konkrete bilete frå ein kjent stad og barndomsminne, medan «Jeg er et rekkehus» bruker huset som symbol. Tematikken er lik: vi blir forma av der vi kjem frå og det vi bér med oss.

Som verkemiddel finn vi i «Heime» ein songtekst med gjentaking av setningar. Dette skapar ein rytme og gjer bodskapen tydeleg. I «Jeg er et rekkehus» er det ein metafor som gjer heile teksten biletrik. Vi får bilete i hovudet av loft, kjellar, rom med fotoalbum, som skal representere minner og kjensler.

Oppsummert ser vi at begge tekstane handlar om identitet og om at heimstaden, anten den er fysisk eller symbolsk, påverkar oss. Begge bruker eit personleg språk, men på kvar sin måte. «Heime» er meir direkte og enkel, medan «Jeg er et rekkehus» er meir poetisk og metaforisk.

Kjelder:

Skåber, Linn (2018). Til ungdommen. Pitch forlag.
Vo, Synne (2022). «Heime», https://genius.com/Synne-vo-heime-lyrics (Henta 29.01.2024)