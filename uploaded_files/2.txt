Besvarelse 1:
I tekstene «Heime» av Synne Vo og «Jeg er et rekkehus» av Linn Skåber handler det om å høre til et sted. I «Heime» synger forfatteren om plassen hun vokste opp, og at den alltid vil være der i hjertet hennes. I «Jeg er et rekkehus» beskrives et hus med forskjellige rom som et bilde på tanker og følelser. Begge tekstene bruker et «hjem» som en slags metafor. Hos Vo er det et hjemsted hun ikke glemmer, og hos Skåber er kroppen og hodet et hus.

I «Heime» er språket enkelt og handler mest om minner og steder. I «Jeg er et rekkehus» er det mer beskrivelse av ulike rom som symboliserer følelser. Begge bruker bilder som virkemiddel. Vo beskriver sko, svinger og hus, mens Skåber beskriver loft, kjeller og rom som metaforer for tanker. Dermed er virkemiddelet metafor viktig i begge tekstene.

Tematisk er likheten at begge tekstene handler om identitet og tilknytning. Forskjellen er at Vo skriver mer konkret om et fysisk hjemsted, mens Skåber skriver mer abstrakt om en indre verden. Likevel møtes de i tanken om at der man kommer fra, og det man har inne i seg, alltid vil bety noe. Begge viser at uansett hvor man drar, så tar man med seg stedet og minnene. Begge tekstene kilder:

Skåber, Linn (2018). Til ungdommen. Pitch forlag.
Vo, Synne (2022). «Heime». Genius.com.